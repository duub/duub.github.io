---
layout: post
categories: Receptes
title: Melmelada de figues
---

Recepta super fàcil i riquíssima per fer melmelada!

Ingredients
===========

* 2 Kg de figues
* 750 gr de sucre

Procediment
===========

1. Escapçar la figa, la part de dalt és la part més dura.
2. Posar les figues en un recipient ben juntetes i amb la part escapçada cap per munt, posar el sucre per sobre i deixar reposar tota la nit. Durant la nit suarà i deixarà anar un suquet.
3. A l'endemà posar en una olla i bullir a foc suau durant 1/2 hora. Si es forma escuma anar treient.
4. Deixar refredar.
5. Triturar les figues.
6. Empotar i tancar al bany maria.

Comentaris
==========

* Si es preveu que la melmelada pot quedar molt líquida, abans de triturar es pot treure part del suc que s'ha fet al bullir.
* Es pot fer un pot de figues senceres amb l'almibar que hi ha.
* Mitja hora de bany maria per tancar-los hermeticament.
